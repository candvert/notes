## 满江红（宋 · 岳飞）

  怒发冲冠，凭栏处、潇潇雨歇。抬望眼、仰天长啸，壮怀激烈。三十功名尘与土，八千里路云和月。莫等闲、白了少年头，空悲切。

  靖康耻，犹未雪。臣子恨，何时灭。驾长车，踏破贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。

## 周易

乾卦：天行健，君子以自强不息。

坤卦：地势坤，君子以厚德载物。

屯卦：云雷屯，君子以经纶。

蒙卦：山下出泉，蒙。君子以果行育德。

需卦：云上于天，需。君子以饮食宴乐。

讼卦：天与水违行，讼，君子以做事谋始。

师卦：地中有水，师，君子以容众畜众。

比卦：地上有水，比，先王以建万国，亲诸侯。

小畜卦：风行天上，小畜。君子以懿文德。

履卦：上天下泽，履。君子以辨上下，定民治。

泰卦：天地交，泰。后以财成天地之道，辅相天地之宜，以左右民。

否卦：天地不交，否。君子以俭德辟难，不可荣以禄。

同人卦：天与火，同人。君子以类族辨物。

大有卦：火在天上，大有。君子以遏恶扬善，顺天休命。

谦卦：地中有山，谦。君子以裒多益寡，称物平施。

豫卦：雷出地奋，豫。先王以作乐崇德，殷荐之上帝，以配祖考。

## 君子藏器于身，待时而动。